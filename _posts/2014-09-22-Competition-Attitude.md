---
layout: post
title: "ပြိုင်ပွဲ စိတ်ထား (Competition Attitude)"
categories:  ["Burmese","Reflection Journal"]
tag: [Reflection in Burmese]
---


ဒီနေ့ ကျပန်းစကားပြော ပြိုင်ပွဲ တစ်ခု သွားဖြစ်တယ် ။ ပြောကြတဲ့ သူတွေက တော်တော်ကို ကောင်းပါတယ်။ သူတို့ပြောတာကို နားထောင်နေရင်း အတွေးတွေတစ်ခုပြီး တစ်ခု စိတ်ထဲမှာ ပေါ် လာတယ်။

"အော် ပြိုင်ပွဲ ဆိုတာ ဘာလဲ၊ ပြီးတော့ လူတွေရော သူတို့တွေ ပြိုင်နေကြတာ ပျော်ရဲ့လား၊ ပြိုင်ပွဲ စိတ်ထားဆို တာကရော ဘယ်လိုလဲ" လို့ကိုယ့်ကိုယ်ကိုမေးမိတယ်။

ပြီးတော့ သူတို့ နေရာမှာ ငါသာဆိုရင် ရော ဘယ်လိုစိတ်ထားမျိုုးထားသင့်လဲ ။ မေးရင်း မေးရင်း နဲ့ ပြိုင်ပွဲ စိတ်ထား ဆိုတဲ့ (Competition Attitude) ကိုတွေးမိလာတယ် ။

<!-- more -->

ဒါနဲ့ပဲ အတွေးတွေနဲ့ ချာချာလည်နေရင်း ပြိုင်ပွဲ ကို ဆက်ကြည့်နေဖြစ်တယ်။ ခဏလေးနေတော့ စိတ်ထဲ မှာ အဖြေ တစ်ခု ပေါ်လာတယ် ။ အော် ငါတို့တွေ ပြိုင်နေကြတာ က ကိုယ့် ကို ကိုယ် လေ့ကျင့်နေတာပါလား။

အောင်မြင်မှု ဆိုတာ လေ့ကျင့်မှုကို အခြေခံထားတာ ပဲလို့ တေးွမိလာတယ်။ အောင်မြင်မှု ရဖို့ အတွက် ငါတို့တွေ ရူံးနိမ့်မူ ကို တကယ် လိုအပ်ပါလား လို့ တွေးမိလာတယ်။

ကျောင်းတုန်း က အမြဲတမ်း ဆိုခဲ့ဖူတဲ့ ဆောင်ပုဒ် တစ်ခုကို ပြန်သတိရမိတယ်။ ရူံးတယ် နိုင်တယ် ဆိုတာ အဓိက မကျပါဘူး ။ ယှဉ်ပြိုင်ခြင်းသာ အဓိကပါတဲ့။ အဲဒီတုန်းက ယှဉ်ပြိုင်ခြင်း ဆိုတာ ဘာမှန်းမသိခဲ့ဘူး။

အော် အခုမှ ယှဉ်ပြိုင်ခြင်း ဆိုတာက ကိုယ့်ဘဝ အတွက် လေ့ကျင့်ခြင်းကို ဆိုလိုတာကိုး ။ ပြိုင်ပွဲ ဆိုတာ လေ့ကျင့်ကွင်း ပါလား လို့ မြင်မိလာတယ်။

ဒါနဲ့ ကိုယ့်ကိုယ်ကိုပြန်မေးမိတယ်။

ငါကရော ဘယ် နှစ်ကြိမ်လောက် များ လေ့ကျင့်ခဲ့ဖူးပြီလဲ။ အဖြေကတော့ တော်တော်ကိုဆိုးတယ့် အခြေအနေပါပဲ။

ငါက တာဝန်ဝတ္တရားတွေ ကြောင့်သာ ပြိုင်ပွဲဆိုတာ ကြီးကို ဝင်ခဲ့တာပါလား။

တစ်ခါမှ လေ့ကျင့်ကွင်း တစ်ခု အနေ နဲ့ အသုံးမပြုခဲ့ ပါလားလို့။

လေ့ကျင့်ဖို့ အခွင့်အရေး တွေကို ငါ ဘယ် နှစ်ကြိမ်လောက်ဆုံးရှူံးခဲ့ပြီးပြီလဲ လို့ ပြန်ရေတွက်မိတယ်။

ငါ ပြင်ဖို့ အချိန်တန် ပြီလို့ မြင်လာတယ်။ အခု အချိန်က စပြီး ဘဝအတွက် လေ့ကျင့်ဖို့ အခွင့်အရေး မှန်သမျှ ကို အကျိုးရှိအောင် အသုံးချတော့မယ်လို့။
