---
layout: post
title: "သူ့မှာတမ်း"
categories:  ["Life journey"]
---

သူတို့အဆုတ်၊ထားခဲ့မြု ပ်သည့်<br />
ဗုံးငုတ်တိုက်မှား၊မောင်ပြောက်ကျားကို<br />
ရွာသားရွာသူ၊မေးကြမြူ သည်<br />
အူအူယမ်းငွေ့ ထတုန်းတည်း။<br />

အမောင်ပြောက်ကျား၊ချစ်သူအားကို<br />
ဘာများမှာခဲ့လိုသနည်း"။<br />
"ငယ်ကကြင်မြတ်၊မိသက်မှတ်ကို<br />
ခွင့်လွှတ်ခဲ့ကြောင်း ပြောပါလေ"။<br />

<!-- more -->
"အမောင်ပြောက်ကျား၊မိဘအားကို<br />
ဘာများမှာခဲ့လိုသနည်း"။<br />
"မွေးသည့်မိခင်၊မွေးဖခင်ကို<br />
ဦးတင်ခဲ့ကြောင်း ပြောပါလေ"။<br />

"အမောင်ပြောက်ကျား၊တိုင်းပြည်အားကို<br />
ဘာများမှာခဲ့လိုသနည်း"။<br />
"ခရီးမတ်တပ်၊လမ်းခုလတ်တွင်<br />
ကိုယ်လွတ်ရှောင်ခွာ၊ခွဲရပါ၍<br />
အားနာခဲ့ကြောင်း ပြောပါလေ"။<br />

ယမ်းငွေ့အူအူ၊တလူလူနှင့်<br />
မေးမြူ ကြတုန်း၊အနောက်ကုန်းတွင်<br />
နေလုံးကွယ်လေပြီတကား။<br />

မင်းသုဝဏ် ရေးစပ်သည်။<br />
တော်လှန်ရေးကဗျာတစ်ပုဒ်<br />
၁၉၈၆ ခုနှစ် မြစ်မခစာပေ၏ ပထမအကြိမ်ထုတ် " မောင်ခွေးဖို့ကဗျာများ " စာအုပ်မှ<br />
