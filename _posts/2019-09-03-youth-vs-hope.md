---
layout: post
title: "၂၀၀၀ ခုနှစ် နောက်ပိုင်း ဖတ်ခဲ့သော ဝတ္တု များမှ စကားပြောများ - အပိုင်း ၂"
categories:  ["ဘဝခရီးလမ်း"]
---

၇။ လူတွေဟာ အလုပ်ထဲမှာ မအောင်မြင်တာ သေသေချာချာ စိတ်ပါလက်ပါ မလုပ်လို့ကွ၊ အလုပ်ထဲမှာ မြှုပ်နှံမထားလိုပေါ့ကွာ။ ကျောင်းသားတွေ စာညံ့တာဟာ ကျောင်းစာထဲမှာ သေသေချာချာ မြှုပ်နှံမထားကြလို့။

၈။ လူဟာ ကိုယ့်ဘဝရဲ့ အောင်မြင်မှုတွေ ဆုံးရှုံးမှုတွေကို မှန်မှန်ကန်ကန် သုံးသပ်နိုင်ရတယ်။ ရှုံးနိမ့်ရင်လည်း ရှုံးနိမ့်တဲ့ အကြောင်းကို သေသေချာချာ သုံးသပ်ဝံ့ရဲရတယ်။ လူဟာ ကိုယ့်ရဲ့ အားနည်းချက်ကို ညှာတာပြီး သုံးသပ်လေ့ရှိတယ်။ ကိုယ့်ကိုယ်ကိုယ် လိမ်ညာမှုဟာ ကြောက်စရာ အကောင်းဆုံးပဲ။

<!-- more -->

၉။  လူငယ်ဘဝမှာ သက်သက်သာသာ နေဖို့ မကြိုးစားပါနဲ့။ အရည်အချင်းတွေ အများကြီး ရအောင် ကြိုးစားပါ။ အရည်အချင်းများများရှိလေ သင်တို့ ဘဝကို ကျေနပ်မှုရှိလေပါပဲ။ အလုပ်လုပ်နိုင်တဲ့ စွမ်းရည်တွေ များများထုတ်သုံးမှ ဘဝမှာ ကျေနပ်မှုရမှာပါ။

၁၀။ ကိုယ့်အရည်အချင်းဆိုတာ မိမိစွမ်းရည်ကို မိမိ လေးလေးနက်နက် ယုံကြည်တဲ့ စိတ်ကို ပြောတာ။

၁၁။ လူဟာ ပင်ပင်ပန်းပန်း ကြိုးစားပြီး ကိုယ်ပိုင် အရည်အချင်းနဲ့ ဘဝအောင်မှုရမှ ဘဝကို ကျေနပ်ကြမှာပါ။ သက်သက်သာသာ နေပါများရင် အရည်အချင်းမဲ့ပြီး ယုံကြည်မှုနည်းလာနိုင်တယ်။

၁၂။ လူဟာ မျှော်လင့်ချက်နဲ့ အသက်ရှင်နေတာပါ။ မျှော်လင့်ချက် ကုန်ဆုံးတာနဲ့ ဘဝဟာ ဗလာ သက်သက် ဖြစ်သွားတာပဲ။ မျှော်လင့်ချက် ဆိုတာ စိတ်ချမ်းသာမှု တစ်မျိုးပါပဲ။
