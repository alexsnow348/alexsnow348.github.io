---
layout: post
title: "၂၀၀၀ ခုနှစ် နောက်ပိုင်း ဖတ်ခဲ့သော ဝတ္တု များမှ စကားပြောများ - နိဂုံ"
categories:  ["Life journey"]
---

### ၂၀၀၀ ခုနှစ် နောက်ပိုင်း ဖတ်ခဲ့သော ဝတ္တု များမှ စကားပြောများ - နိဂုံ

၁၉။ မင်းအောင်မြင်ဖို့ ကိုယ်မင်းကို စကား နှစ်ခွန်းမှာလိုက်မယ်။ (၁) လောကမှာ ဘယ်အလုပ်ဘဲ လုပ်လုပ် အကောင်းမြင်စိတ်မွေးပါ။ (၂) ဘယ်တော့မှ စိတ်မလျှော့နဲ့၊ မအောင်မြင်ရင် တစ်ကြိမ်ပြီး တစ်ကြိမ် ဆက်လုပ်၊ နှစ်ကြိမ် မအောင်မြင်ရင် သုံးကြိမ်လုပ်၊ စိတ်နဲ့ ဇွဲကို ဘယ်တော့မှ မလျှော့လိုက်လေနဲ့၊ နောက်ဆုံးမှာတော့ အောင်မြင်မှု ကိုရမှာ မလွှဲပါဘူး။

၂၀။ လူမှာဇွဲ၊ လုံ့လ၊ ဝီရိယရှိတဲ့ အထဲမှာ ဇွဲဟာ အရေးကြီးဆုံးပါ။ ဘယ်လို အခက်အခဲမျိုးနဲ့ ကြုံကြုံ ဇွဲရှိဖို့ လိုအပ်ပါတယ်။ ဝီရိယ လွန်ရင် ကျွန်ဖြစ်ဆိုတဲ့ စကားရှိပါတယ်။ လုံ့လ  အားစိုက်ထုတ်မှု လွန်ရင်လည်း တင်မာမူ တွေဖြစ်တတ်ပါတယ်။ ဇွဲလွန်ရင်တော့ အကျိုးခံစားမှု ရမှာပါ။

<!-- more -->

၂၁။ လောကမှာ လက်သီးဆုပ်ထားတဲ့ သူတွအားလုံး ကြောက်ရွံ့သူတွေပဲ၊ လက်ဝါးဖြန့်ထားတဲ့ သူတွေဟာ ရဲ့ဝံ့တဲ့ သူတွေဖြစ်ပါတယ်။ ကြောက်ရွံ့သူတွေဟာ မာန်တွေ တင်းထားတယ်၊ ထိုးနှက် တိုက်ခိုက်တယ်။ ရက်စက်ကြမ်းကြုတ်တယ်။ ယုတ်မာရိုင်းစိုင်းတယ်။ ရဲ့ဝံ့ တဲ့သူတွေဟာ သည်းခံနိုင်စွမ်းရှိတယ်။ မေတ္တာထားနိုင်တယ်။ ခွင့်လွှတ်နိုင်စွမ်း ရှိတယ်။ စွန့်လွှတ် အနစ်နာခံရဲတယ်။ ဒါကြောင့် ရဲ့ဝံ့သူဖြစ်အောင် ကြိုးစားပါ။

၂၂။ အောင်မြင်သူအတွက် ဘယ်လောက်စိတ်ဓာတ်ခိုင်မာသူဖြစ်ပါစေ။ အခက်အခဲ တွေ့ပါများရင် စိတ်ဓာတ်ကျတတ်ပါတယ်။ အဲဒါ အရမ်းအရေးကြီးပါတယ်။ သိပ့် ဂရုစိုက် သင့်ပါတယ်။ ဒီအချိန်မှာ အကောင်းဆုံး လုပ်သင့်တာ က သင့်အလုပ်ကို သင်ဆင်ခြင်နေလိုက်ပါ။ စေ့စေ့စပ်စပ် တွေးကြည့်ရင် မကြာမှီ အကောင်းဆုံး အဖြေကိုတွေ့မှာပါ။
