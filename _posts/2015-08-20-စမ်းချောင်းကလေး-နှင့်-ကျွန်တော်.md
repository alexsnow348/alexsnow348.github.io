---
layout: post
title: "စမ်းချောင်းကလေး နှင့် ကျွန်တော်"
categories:  ["ဘဝခရီးလမ်း"]
---

ကမ္ဘောဇ....... မော..... \\
ကုန်းမြင့်ကျော တစ်နေရာဝယ်\\
တစ်ရသော မပြတ် ၊ တောအထပ်ထပ်\\
တောင်တွေဖြတ်၍  ၊မရပ်မနား\\
စီးအားမာန်ပါ ၊ သံသာငြိမ့်ညောင်း\\
ရူခင်းကောင်းသည် ... အို .. စမ်းချောင်းကလေး \\
ရေဖွေးဖွေးနှင့် သင်ပြေး၍ လာခဲ့သည်။

<!-- more -->
သင်၏သီတာ ၊ အေးမြစွာကို\\
ငါသောက်သုံးယင်ဖြင့် မေးပါရစေ\\
သင်သည်ရွှင်လန်း ၊ ခရီးကြမ်းလည်း\\
မပန်းမမော ၊ တရဟော နှင့်\\
သောသောရယ်ကာ ၊ မြူးတူးစွာဖြင့်\\
ဘယ်က လာလို့ ဘယ်သို့ မြန်းမည်နည်း။

နို့ပြီး ဘယ်တွက် ၊ ဤမြေထက်ဝယ်\\
ရက်ဆက်ရှည်ကြီး ၊ ခရီးနှင်သနည်း။

ထို့ အခါ ၊ စမ်းသီတာက\\
ကြည်သာ ရွှင်ချို ၊ စကားဆို၏ ။\\
အို့ ဘယ်လူသား ၊ ငါ့ပြောကြားမည်\\
တောင်နားဆင်လော့ ၊ ပင်လယ်သမုဒ္ဒရာ\\
အဏ္ဏ ဝါသည် ငါ၏ ဇာတိဖြစ်တော့၏ ။

ဇာတိဌာနေ ၊ နေစဉ် အခါဝယ်\\
ဖန်ဝါနေမင်း ၊ ပူရှိန် ပြင်းသည်\\
သက်ဆင်းလာ၍ ၊ ငါ့ကိုပွေ့ကာ\\
ရေငွေ့အဖြစ် ၊ ပြောင်းလဲပစ်၏\\
ရေငွေ့ ဖြစ်လျှင် ၊ လေအယဉ်သည်\\
ဝေဟင်ခရီး ၊ သယ်ဆောင်ပြီး\\
မိုးကြီးသည်းစွာ ရွာစေ၏ ။

မိုးရေ ဖြစ်မြောက် မြေသို့ရောက်သော်\\
တောက်လျှောက်နိမ့်ရာ စီးခဲ့ပါသည်\\
ငါဟာ ... ယခု စမ်းချောင်းကလေး ။

ဤချောင်းကလေးမှ ၊ မြစ်သို့ခမည်\\
မြစ်ကတစ်ဖန် ၊ စွမ်းအားသန်နှင့်\\
အဏ္ဏဝါဗွေသို့ ပြန်လေပြီး ။

ဤသို့ ပြန်ရ ၊ ငါ့ဘဝတွင်\\
အပင်တွေလည်း ဖြစ်စေ၏ ။\\
အသီးတွေလည်း သီစေ၏ ။\\
အပွင့်တွေလည်း ပွင့်စေ၏ ။\\
များလှသတ္တဝါ ၊ ဝေနေယျာကို\\
သီတာရေလည်း သုံးစေ၏ ။\\
ရေသတ္တဝါ ၊ မြောက်များစွာလည်း\\
ပေါက်ပွားစေ၏ ။

လူတို့အဖို့ တွင် ၊ ခရီးနှင်\\
ရေယာဉ်တွေလည်း သယ်ဆောင်၏ ။

အို့ ဘယ်လူသား ၊ သင့်စကားကို\\
ဖြေကြား ငါ့ဝန်ပြီးခဲ့ပြီး၊\\
တစ်ဖန် သင့်ကို ၊ ငါ့မေးလို၏ ။\\
သင်ကိုယ်တိုင်ရော ၊ ဤလောကသို့\\
ဘယ်မှလာလို့ ၊ ဘယ်သို့သွားမည်နည်း။\\
နို့ပြီး တစ်ဆင့် ၊ အဖြေချင့်လော့ ၊\\
သင့်ဘဝတွင် ၊ လောကအကျိုး\\
သယ်ပိုး ရွတ်ဆောင် ၊ ဤကမ္ဘာမြေတွင်\\
ဘာတွေများ အောင်မြင်ခဲ့ပြီးနည်း ။

အလိုလေဗျ ၊ သူမေးခွန်းလှကို\\
ဖြေရမည့်အရေး ၊ ကျွှန်တော်တွေးတော့\\
ရင်လေးလှချည့် ၊ ဘဝကိုယ်မှာ\\
ဘယ်ကလာလို့ ၊ ဘယ်ကိုမြန်းမည်\\
မသိပြီးတည့်။\\
နို့ပြီး ဘဝ ၊ လောကအကျိုး\\
အဆိုရိုးနှင့် ၊ ကိုယ်ကျိုးသော်မှ\\
မပြည့် ဝပါ ။

သီတာသခင် ၊ စမ်းရေယဉ်ငဲ့\\
သင်နှင့် ငါမှာ မနှိုင်းသာပြီး\\
ငါသည် အညတရ လူသား တည် ။\\
( သော်တာဆွေ )
